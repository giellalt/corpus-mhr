<document xml:lang="mhr" id="no_id"><header><title>Марий Эл республикын конституцийже</title><genre code="laws"/><author><unknown/></author><year>2015</year><wordcount>7402</wordcount><conversion_status type="standard"/><availability><free/></availability><multilingual/><parallel_text xml:lang="mrj" location="konstitucijagornaja2015svydeleniem.doc"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p xml:lang="udm"><em type="bold">МАРИЙ ЭЛ РЕСПУБЛИКЫН КОНСТИТУЦИЙЖЕ </em></p>
<p xml:lang="mrj">1995 ий 24 июньышто Марий Эл Республикын Конституционный Погынжо приниматлен</p>
<p xml:lang="mrj">(1995 ий 7 июльысо <span type="quote" xml:lang="mrj">«Марий Эл»</span> газет, «Марий Эл Республикын Иктыш</p>
<p xml:lang="mdf">чумырен лукмо законодательствыже», 1997, 11  №, 402 ст.; 1998, 1 №, 1 ст.;</p>
<p xml:lang="mrj">2000, 3 №, 64 ст., 7 №, 186 ст.; 2001, 1 №, 1, 2 ст., 6 №, 261, 262 ст.; 2003, 7 №, 191 ст.; 2004, 7 № (  I ужаш  ), 182 ст., 10 №, 278 ст.; 2005, 7 №, 278 ст.; 2006, 11 №, 402 ст.; 2008, 9 № (  II ужаш  ), 458 ст.;  2010, 7 №, 333 ст.; 2011, 7 №, 348 ст.;</p>
<p xml:lang="mrj"><span type="quote" xml:lang="rus">«Марий Эл официальный»</span> (portal.mari.ru/pravo) портал, 2012 ий 27 август, 27082012010049 №, 2014 ий 1 август, 31072014010021 №)</p>
<p xml:lang="mrj"><em type="italic">Марий Эл Республикын калыкше Конституционный Погынышто шке представительже-влак гоч, </em></p>
<p><em type="italic">самоопределений шотышто шупшын налаш лийдыме шке праважым илышыш пуртен толын, </em></p>
<p xml:lang="mrj"><em type="italic">Российысе калык-влак дене исторически чак чумырген шогымыжым пеҥгыдемден, </em></p>
<p xml:lang="mrj"><em type="italic">айдемын праваж ден эрыкшым, гражданский тыныслыкым да келшымашым пеҥгыдемден шоген, </em></p>
<p><em type="italic">республикын улан илышыжлан да пеледалтшашыжлан йӧным ышташ, тугай правовой кугыжанышым ышташ, кудыжо калыкын кумылжым ончыктышо семын законлан кӱшнӧ шогашыже полшышаш, чылалан келшен толшо илыш уровеньым йӧнештарышашлан культур ден экономикым вияҥдаш тыршыме нерген каласен, </em></p>
<p xml:lang="mrj"><em type="italic">тиде Конституцийым приниматла. </em></p>
<p xml:lang="udm">1 УЖАШ. КОНСТИТУЦИОННЫЙ СТРОЙЫН НЕГЫЗШЕ</p>
<p xml:lang="myv"><em type="bold">1 лончо </em></p>
<p xml:lang="mrj">1. Марий Эл Республик — Россий Федерацийын составышкыже пурышо республик (кугыжаныш).</p>
<p xml:lang="mrj">2. Марий Эл Республик ден Марий Эл лӱм-влак иктӧр значениян улыт.</p>
<p xml:lang="myv"><em type="bold">2 лончо </em></p>
<p xml:lang="mrj">Айдеме, тудын праваж ден эрыкше эн кугу поянлыклан шотлалтыт. Айдемын да гражданинын праваж ден эрыкшым шотыш налмаш, шуктен шогымаш да аралымаш – кугыжанышын обязанностьшо.</p>
<p xml:lang="myv"><em type="bold">3 лончо </em></p>
<p xml:lang="udm">1. Марий Эл Республикыште власть калык кидыште улеш.</p>
<p>2. Калык шке властьшым вигак, тыгак кугыжаныш властьын да верысе самоуправленийын органышт гоч шуктен шога.</p>
<p xml:lang="mrj">3. Калык властьым вигак ончыктымо эн кугу йӧнлан референдум да эрыкан сайлымаш шотлалтыт.</p>
<p>4. Марий Эл Республикыште властьым нигӧ шканже налын огеш керт. Властьым руалтен налмылан але власть полномочийым шке кидыш солалтен налмылан федеральный закон почеш мутым кучаш шогалтат.</p>
<p xml:lang="myv"><em type="bold">4 лончо </em></p>
<p xml:lang="mrj">1. Россий Федерацийын ведений предметше да Россий Федераций ден</p>
<p xml:lang="mrj">Россий Федерацийын субъектше-влакын пырля шуктен толмо ведений предметышт шотышто Россий Федерацийын полномочийже деч посна Марий Эл Республикын Конституцийже эн кӱшыл юридический виян, вик действиян да республикын пӱтынь территорийыштыже кучылталтеш, а республик тичмаш кугыжаныш властян да правовой йодышым шкеак тӧрлен шога.</p>
<p xml:lang="mrj">2. Марий Эл Республикысе  исполнительный власть орган-влак  , Россий Федерацийысе  исполнительный власть орган-влак  дене кутырен келшыме почеш, шке полномочийыштын ужашыштым шуктен толаш нунылан пуэн кертыт.</p>
<p xml:lang="udm">3.  Кораҥдыме.</p>
<p xml:lang="myv"><em type="bold">5 лончо </em></p>
<p xml:lang="mrj">Марий Эл Республикын территорийжым да статусшым тудын кӧнымыж деч посна вашталташ огеш лий.</p>
<p xml:lang="myv"><em type="bold">6 лончо </em></p>
<p xml:lang="mrj">1. Марий Эл Республикыште кугыжаныш власть законодательныйлан, исполнительныйлан да судебныйлан шелалтме негызеш шукталт толеш. Законодательный, исполнительный да суд власть орган-влак шкевуя ыштыше улыт.</p>
<p>2. Марий Эл Республикыште кугыжаныш властьын органже улыт:</p>
<p xml:lang="mrj">Марий Эл Республикын Кугыжаныш Погынжо,  Марий Эл Республикын Вуйлатышыже  , Марий Эл Республикын Правительствыже, Марий Эл Республикын Конституционный Судшо да моло орган-влак.</p>
<p xml:lang="myv"><em type="bold">7 лончо </em></p>
<p xml:lang="mrj">1. Марий Эл Республикын Конституцийже, Марий Эл Республикыште лукмо закон ден моло правовой акт-влак Россий Федерацийын Конституцийжылан, федеральный конституционный закон-влаклан, Россий Федерацийын ведений предметше да Россий Федераций ден Россий Федерацийын субъектше-влакын пырля шуктен толмо ведений предметышт шотышто лукмо федеральный закон-влаклан ваштареш шогышаш огытыл.</p>
<p xml:lang="mrj">2. Федеральный закон ден Марий Эл Республикын шкенжын правовой йӧн дене тӧрлен шогымо предмет шотышто лукмо нормативный правовой актшын келшен толдымышт годым республикын нормативный правовой актше кучылталтеш.</p>
<p xml:lang="mrj">3. Кугыжаныш властьын органже-влак, верысе самоуправлений орган-влак, должностной еҥ-влак, граждан-влак да нунын ушемышт Россий Федерацийын Конституцийжым, Марий Эл Республикын Конституцийжым, Россий Федераций да Марий Эл Республикын законыштым шуктышаш улыт.</p>
<p>4. Закон-влак обязательно савыкталтшаш улыт. Савыкталтдыме закон-влак огыт кучылталт. Чыла еҥлан палашыже официальне савыкталтын огыл гын, айдемын да гражданинын праважым, эрыкшым да обязанностьшым тӱкышӧ кеч-могай нормативный правовой акт кучылталтын огеш керт.</p>
<p xml:lang="myv"><em type="bold">8 лончо </em></p>
<p xml:lang="mrj">Марий Эл Республикыште Россий Федерацийын Конституцийже да федеральный закон дене келшышын Россий Федерацийын единый гражданствыже палемдалтеш.</p>
<p xml:lang="myv"><em type="bold">9 лончо </em></p>
<p xml:lang="mrj">1. Марий Эл Республикын социальный политикыже айдемылан достойнын илашыже да эрык дене вияҥашыже йӧным пуышо условийым ыштымашке виктаралтеш.</p>
<p xml:lang="mrj">2. Марий Эл Республикыште eҥ-влакын пашашт ден тазалыкышт аралалтыт, пашадарын гарантироватлыме эн изи кугытшо палемдалтеш, кугыжаныш могырым ешым, ава улмым, ача улмым да йоча пагытым, инвалид ден илалше граждан-влакым поддерживатлен шогаш йӧн ышталтеш, социальный службо системе вияҥеш, полыш да социально аралалтме шотышто моло гарантий палемдалтыт.</p>
<p xml:lang="myv"><em type="bold">10 лончо </em></p>
<p xml:lang="mrj">1. Марий Эл Республикыште экономика вияҥме кумдыкын ик тичмаш улмыжлан гарантий пуалтеш, сату, услуго да финанс средства эрык дене кусаралт коштын кертыт, конкуренцийлан поддержке, экономический пашалан эрык пуалтыт.</p>
<p xml:lang="mrj">2. Марий Эл Республикыште собственностьын частный, кугыжаныш, муниципальный да моло формыжо ик семынак лийын кертшылан шотлалтыт да аралалтыт.</p>
<p xml:lang="myv"><em type="bold">11 лончо </em></p>
<p xml:lang="mrj">1. Мланде да моло пӱртӱс поянлык Марий Эл Республикысе калыкын илыме да пашам ыштыме негыз семын кучылталтыт да аралалтыт.</p>
<p xml:lang="mrj">2. Мланде да моло пӱртӱс поянлык частный, кугыжаныш, муниципальный да моло тӱрлӧ форман собственностьышто лийын кертыт.</p>
<p xml:lang="myv"><em type="bold">12 лончо </em></p>
<p xml:lang="mrj">1. Марий Эл Республикыште тӱрлӧ идеологический сын лийын кертшылан шотлалтеш.</p>
<p>2. Нимогай идеологий обязательный семын палемдалт огеш керт.</p>
<p xml:lang="mrj">3. Марий Эл Республикыште тӱрлӧ политический сын, шуко партий лийын кертшылан шотлатеш.</p>
<p xml:lang="mrj">4. Мер ушем-влак закон ончылно иктӧр улыт.</p>
<p xml:lang="mrj">5. Марий Эл Республикын конституционный стройжын негызшым вий дене вашталтымашке, безопасностьшым шалатымашке, вооруженный формированийым ыштымашке, социальный, расовый, национальный да религиозный шот дене келшыдымашым ылыжтарымашке виктаралтше целян да действиян мер ушем-влакым ышташ чаралтеш. Тыгай мер ушем-влак пашам ыштышаш огытыл.</p>
<p xml:lang="myv"><em type="bold">13 лончо </em></p>
<p>1. Марий Эл Республикыште нимогай религий кугыжаныш але обязательный семын палемдалтын огеш керт.</p>
<p xml:lang="mrj">2. Религиозный ушем-влак кугыжаныш деч ойырымо да закон ончылно иктӧр улыт.</p>
<p xml:lang="udm">3. Граждан-влакын тазалыкыштлан да безопасностьыштлан лӱдыкшым ыштыше религиозный организаций-влакын  пашашт чаралтеш  .</p>
<p xml:lang="myv"><em type="bold">14 лончо </em></p>
<p xml:lang="mrj">Марий Эл Республикыште верысе самоуправлений признаватлалтеш да гарантироватлалтеш. Верысе самоуправлений шке полномочийже дене келшышын пашам шкевуя ышта. Верысе самоуправлений орган-влак кугыжаныш власть орган-влакын системышкышт огыт пуро.</p>
<p xml:lang="myv"><em type="bold">15 лончо </em></p>
<p xml:lang="mrj">Марий Эл Республикыште кугыжаныш йылмылан марий (курыкмарий, олыкмарий) да руш йылме-влак шотлалтыт.</p>
<p xml:lang="myv"><em type="bold">16 лончо </em></p>
<p xml:lang="mrj">Марий Эл Республикын  кугыжаныш  флагше, гербше да гимнже уло, нунын могай лиймышт да нуным официальне кучылтмо радам  Марий Эл Республикын  законжо дене палемдалтыт.</p>
<p xml:lang="mrj">Марий Эл Республикын столицыже Йошкар-Ола улеш.</p>
<p xml:lang="udm">2 УЖАШ. АЙДЕМЫН ДА ГРАЖДАНИНЫН</p>
<p xml:lang="udm">ПРАВАЖ ДЕН ЭРЫКШЕ</p>
<p xml:lang="myv"><em type="bold">17 лончо </em></p>
<p xml:lang="mrj">1. Марий Эл Республикыште айдемын да гражданинын праваж ден эрыкше чылаштын чынлан шотлымо тӱнямбал права шотышто принцип да нормо-влак почеш да Россий Федерацийын Конституцийже ден тиде Конституций дене келшышын признаватлалтыт да гарантироватлалтыт.</p>
<p>2. Кажне айдемын шочмыж годсекак тӱҥ праваж ден эрыкше-влак улыт да нуным шупшын налаш огеш лий.</p>
<p>3. Айдемын да гражданинын праваж ден эрыкшым шуктен толмаш моло еҥын праваж ден эрыкшым пудыртышаш огыл.</p>
<p xml:lang="myv"><em type="bold">18 лончо </em></p>
<p xml:lang="mrj">Айдемын да гражданинын праваж ден эрыкше вигак вийыште улыт  . Нуно закон-влакын смыслыштым, содержанийыштым да кучылталтмыштым, законодательный ден исполнительный властьын, верысе самоуправленийын пашаштым палемдат да нунылан правосудий йӧным ыштат.</p>
<p xml:lang="myv"><em type="bold">19 лончо </em></p>
<p>1. Закон ден суд ончылно чыланат иктӧр улыт.</p>
<p xml:lang="mrj">2. Пӧръеҥ але ӱдырамаш улмым, расым, национальностьым, йылмым, могай социальный лончо гыч улмым, пого да должностной положенийым, кушто илымым, религий дек отношенийым, убежденийым, мер ушемлаште шогымым, тыгак моло обстоятельствым шотыш налде, кугыжаныш айдемын да гражданинын праваж ден эрыкше шотышто иктӧр улмылан гарантийым пуа. Социальный, расовый, национальный, йылме але религиозный ойыртем шот дене граждан-влакын праваштым шыгыремдаш чаралтеш.</p>
<p xml:lang="mrj">3. Пӧръеҥ ден ӱдырамаш иктӧр праван да эрыкан улыт, да нине права ден эрыкым шукташлан иктӧр йӧн пуалтеш.</p>
<p xml:lang="myv"><em type="bold">20 лончо </em></p>
<p xml:lang="mrj">1. Кажнын илаш праваже уло.</p>
<p xml:lang="mrj">2. Казнитлен пуштмаш, тудым кораҥдыме марте, илыш ваштареш поснак неле преступленийлан наказанийын исключительный мерыж семын федеральный закон дене палемдалт кертеш, тыгодым титаклыме еҥлан делажым присяжный заседатель-влакын участвоватлыман судышто ончаш права пуалтеш.</p>
<p xml:lang="myv"><em type="bold">21 лончо </em></p>
<p>1. Личностьын лӱмнержым кугыжаныш арала. Тудым волташ нимоат негыз лийын огеш керт.</p>
<p>2. Нигӧмат орландараш, ӧкымлаш, моло семын торжаланаш але айдеме лӱмнерым волташ але наказатлаш огеш лий. Нигӧн денат тудын шке кӧнымыжӧ деч посна медицинский, научный але моло опытым эртараш огеш лий.</p>
<p xml:lang="myv"><em type="bold">22 лончо </em></p>
<p xml:lang="mrj">1. Кажнын эрыклан да тудым тӱкаш лийдымылан праваже уло.</p>
<p>2. Арестоватлаш, петырен шындаш да оролымаште кучаш суд пунчал почеш гына лиеш. Суд пунчал марте еҥым 48 шагат деч утла кучаш огеш лий.</p>
<p xml:lang="myv"><em type="bold">23 лончо </em></p>
<p>1. Нигӧн частный илышыжым тӱкаш огеш лий, кажныже личный да еш тайнылан, шке чапшым да поро лӱмжым аралаш праван.</p>
<p xml:lang="mrj">2. Серышым возымо, телефон дене мутланыме, почто, телеграф да моло йӧн дене увертарымын тайнылан кажнын праваже уло. Тиде правам суд пунчал негызеш гына шыгыремдаш лиеш.</p>
<p xml:lang="myv"><em type="bold">24 лончо </em></p>
<p>1. Еҥын частный илышыж нерген информацийым тудын келшымыж деч посна погаш, аралаш, кучылташ да шараш огеш лий.</p>
<p xml:lang="mrj">2. Кугыжаныш власть орган да верысе самоуправлений орган-влак, нунын должностной еҥышт, закон дене вес семын палемдыме огыл гын, кажне еҥын праваж ден эрыкшым лачшымак тӱкышӧ документ да материал дене палыме лияш тудлан йӧным пуышаш улыт.</p>
<p xml:lang="myv"><em type="bold">25 лончо </em></p>
<p>Илыме вер тӱкаш лийдыме. Тушто илыше-влакын кумылыштым шотыш налде, федеральный закон дене палемдыме случай деч молыж годым але суд пунчал деч посна илыме верыш пураш нигӧнат праваже уке.</p>
<p xml:lang="myv"><em type="bold">26 лончо </em></p>
<p>1. Кажне еҥ могай наций гыч улмыжым рашемдаш да ончыкташ праван. Могай наций гыч улмым рашемдаш да ончыкташ нигӧмат ӧкымлаш ок лий.</p>
<p>2. Кажныже шочмо йылмыж дене пайдаланаш, мутланыме, ончен куштымо, тунемме да творчествым вияҥдыме йылмым эрык дене ойырен налаш праван.</p>
<p xml:lang="mrj">3. Марий Эл Республикыште калык-влаклан национальный культурым, йылмым да йӱлам вияҥдаш права гарантироватлалтеш.</p>
<p xml:lang="myv"><em type="bold">27 лончо </em></p>
<p>Марий Эл Республикын кундемыште закон почеш улшо кажне еҥ  эрыкын кусныл кошташ  , жаплан лийме верым да илыме верым ойырен налаш праван.</p>
<p xml:lang="myv"><em type="bold">28 лончо </em></p>
<p>Кажнылан юмылан ӱшаныме шотышто, верам кучымо шотышто эрык, тидын шотыштак кеч-могай религийым шкет але моло дене пырля кучаш але нимогайымат кучаш огыл, религиозный але моло ӱшанымашым эрык дене ойырен налаш, кучаш да шараш, нуно дене келшышын ошкылым ышташ права гарантироватлалтеш.</p>
<p xml:lang="myv"><em type="bold">29 лончо </em></p>
<p>1. Кажнылан шонаш, ойлаш эрык гарантироватлалтеш.</p>
<p xml:lang="mrj">2. Социальный, расовый, национальный але религиозный ужмышудымашым да тушманланымашым ылыжтарыше пропагандым але агитацийым эртараш огеш лий. Социальный, расовый, национальный, религиозный але йылме ойыртем дене кӱшнӧ шогымым пропагандироватлаш чаралтеш.</p>
<p>3. Нигӧмат шке шонымашыжым да ӱшанымашыжым ӧкымлен каласыкташ але нунын деч кораҥдыкташ огеш лий.</p>
<p xml:lang="mrj">4. Кажныже законлан келшыше кеч-могай йӧн дене информацийым эрыкын кычалаш, налаш, пуаш, ямдылаш да шараш праван. Кугыжаныш тайнылан шотлалтше сведений-влакын переченьышт федеральный закон дене палемдалтеш.</p>
<p xml:lang="mrj">5. Массовый информацийын эрыкшылан гарантий пуалтеш. Цензур чаралтеш.</p>
<p xml:lang="myv"><em type="bold">30 лончо </em></p>
<p xml:lang="mrj">1. Кажныже ушемыш ушнаш, тидын шотыштак шке интересшым аралышашлан профессиональный ушемым ышташ праван. Мер ушем-влаклан эрык дене пашам ышташышт гарантий пуалтеш.</p>
<p>2. Иктаж-могай ушемышке пураш але тудын радамыштыже шогаш нигӧмат ӧкымлаш огеш лий.</p>
<p xml:lang="myv"><em type="bold">31 лончо </em></p>
<p xml:lang="mrj">Марий Эл Республикыште граждан-влак оружий деч посна тыныслын погынаш, погынымашым, митингым да демонстрацийым, тӱшкан ошкыл кайымашым да пикетыште шогымашым эртараш праван улыт.</p>
<p xml:lang="myv"><em type="bold">32 лончо </em></p>
<p>1. Марий Эл Республикыште граждан-влак кугыжанышын пашажым виктарымаште вик, тыгак шке представительышт гоч участвоватлаш праван улыт.</p>
<p xml:lang="mrj">2. Марий Эл Республикыште граждан-влак федеральный законодательстве да республикын законжо-влак дене келшышын кугыжаныш властьын да верысе самоуправленийын органлашкышт сайлаш да сайлалташ, тыгак референдумышто участвоватлаш праван улыт.</p>
<p>3. Суд дене ыштен кертдымылан (недееспособныйлан) шотлымо, тыгак судын приговоржо почеш эрык деч посна кодымо верлаште улшо граждан-влак сайлаш да сайлалташ праван огытыл.</p>
<p xml:lang="mrj">4. Марий Эл Республикыште граждан-влак кугыжаныш службышко логалаш иктӧр праван улыт.</p>
<p xml:lang="mrj">5. Марий Эл Республикыште граждан-влак правосудийым шуктен шогымаште участвоватлаш праван улыт.</p>
<p xml:lang="myv"><em type="bold">33 лончо </em></p>
<p xml:lang="mrj">Марий Эл Республикыште граждан-влак кугыжаныш да верысе самоуправлений органлаш шкеак йодын мияш, тыгак шкетын але тӱшкан йодмашым колташ да закон дене палемдыме жапыште негызлыме вашмутым налаш праван улыт.</p>
<p xml:lang="myv"><em type="bold">34 лончо </em></p>
<p xml:lang="mrj">Кажне еҥын предпринимательский да закон дене чарыдыме моло экономический пашалан шке моштымаш ден погым эрык дене кучылташ праваже уло.</p>
<p xml:lang="myv"><em type="bold">35 лончо </em></p>
<p xml:lang="rus">1. Частный собственностьлан права закон дене аралалтеш.</p>
<p>2. Кажне еҥ погым собственностьышто кучаш, тудлан оза лияш, тудын дене пайдаланаш да шонымо семын тудым шкетынат, тыгак моло дене пырлят кучылташ праван.</p>
<p>3. Кеч-кӧмат судын пунчалже почеш веле шке погыж деч посна кодаш лиеш. Кугыжаныш кӱлешлыклан погым ӧкым йотештарыме пашам тудын акшым ончылгоч да тыгаяк ак дене пӧртылтымӧ годым гына ышташ лиеш.</p>
<p xml:lang="mrj">4. Наследований права гарантироватлалтеш.</p>
<p xml:lang="myv"><em type="bold">36 лончо </em></p>
<p xml:lang="mrj">1. Граждан-влак да нунын ушемышт мландым собственностьышто кучаш праван улыт.</p>
<p>2. Мландым да моло пӱртӱс поянлыкым нунын собственникышт тунам эрык дене кучен, тудын дене пайдаланен да тудлан оза лийын кертыт, кунам тидыже йырым-йырысе средалан эҥгекым огеш кондо да моло еҥын праваштым да законный интересыштым огеш тӱкӧ.</p>
<p xml:lang="mrj">3. Мланде дене пайдаланыме условий ден радам республикын федеральный закон негызеш лукмо законодательствыж дене рашемден палемдалтыт.</p>
<p xml:lang="myv"><em type="bold">37 лончо </em></p>
<p>1. Паша эрыкан. Кажне еҥ эрык дене пашалан шке моштымыжым кучылташ, пашам да профессийым ойырен налаш праван.</p>
<p>2. Ӧкымеш ыштыктыме паша чаралтеш.</p>
<p>3. Кажныже безопасность ден гигиенын кӱштымышт дене келшен толшо условийыште пашам ышташ, пашадарым нимогай дискриминаций деч посна да федеральный закон дене палемдыме эн изи пашадар деч шагал огыл налаш, тыгак пашадымылык деч аралалташ праван.</p>
<p xml:lang="mrj">4. Паша шотышто шкетын да тӱшкан ӱчашаш, ӱчашымашым рашемден тӧрлымӧ шотышто федеральный закон дене палемдыме йӧным кучылтын ӱчашаш права, тидын шотыштак забастовкылан права уло.</p>
<p xml:lang="mrj">5. Кажнын канаш праваже уло. Трудовой договор почеш пашам ыштышылан федеральный закон дене палемдыме паша жап кужыт, каныш да пайрем кече-влак, ий еда тӱлыман отпуск гарантироватлалтыт.</p>
<p xml:lang="myv"><em type="bold">38 лончо </em></p>
<p>1. Ава да йоча, еш кугыжанышын аралымаштыже улыт.</p>
<p>2. Йоча-влак верч тыршымаш, нуным воспитатлымаш – ача-ава-влакын иктӧр правашт ден обязанностьышт.</p>
<p>3. 18 ийыш шушо да пашам ыштен кертше шочшо-влак пашам ыштен кертдыме ача-авашт верч тыршышаш улыт.</p>
<p xml:lang="myv"><em type="bold">39 лончо </em></p>
<p xml:lang="mrj">1. Шоҥгылык, черланыме, инвалид лийме, пукшен-йӱктышӧ еҥым йомдарыме шумлык, йоча-влакым ончен кушташ да закон почеш палемдыме моло случай годым социальный полышым налаш кажнылан гарантий пуалтеш.</p>
<p xml:lang="mrj">2. Социальный полыш-влак закон дене палемдалтыт.</p>
<p xml:lang="mrj">3. Шке кумылын социальный страховатлымаш, социальный полышын ешартыш формыжым ыштымаш да поро кумылым ончыктымаш кумылаҥдалтыт.</p>
<p xml:lang="myv"><em type="bold">40 лончо </em></p>
<p>1. Кажныже илыме верлан праван. Нигӧмат илыме вер деч посна тыглай кодаш огеш лий.</p>
<p xml:lang="mrj">2. Кугыжаныш власть орган да верысе самоуправлений орган-влак илыме верым чоҥымым кумылаҥдат, илыме верлан правам шуктен толшашлан йӧным ыштат.</p>
<p xml:lang="mrj">3. Нужна-влаклан, законышто ончыктымо илыме вер кӱлешлыкым шижше моло граждан-влаклан илыме вер кугыжаныш, муниципальный да моло илыме вер фонд гыч закон дене палемдыме нормо дене келшышын яра але тӱлен кертме ак дене пуалтеш.</p>
<p xml:lang="myv"><em type="bold">41 лончо </em></p>
<p xml:lang="mrj">1. Кажныже тазалыкым аралаш да медицинский полышым налаш праван. Медицинский полыш граждан-влаклан здравоохраненийын кугыжаныш ден муниципальный учрежденийлаштыже оксам тӱлыде келшен толшо бюджет, страховой взнос, моло окса кӱшеш пуалтеш.</p>
<p xml:lang="mrj">2. Марий Эл Республикыште калыкын тазалыкшым аралыме да пеҥгыдемдыме программе финансироватлалтеш, здравоохраненийын кугыжаныш, муниципальный системыже-влакым вияҥдыме шотышто мера ышталтеш, айдемын тазалыкшым пеҥгыдемдаш, физический культур ден спортым вияҥдаш, экологий да санитарно-эпидемиологический арулык шотышто ӱшанле илышлан полшышо паша да частный медицинский учреждений-влакын пашашт кумылаҥдалтыт.</p>
<p xml:lang="mrj">3. Еҥ-влакын илышышт ден тазалыкыштлан лӱдыкшым ыштыше факт ден амалым должностной eҥ-влак дене шылтымаш федеральный закон дене келшышын мутым кучымашке кондышаш.</p>
<p xml:lang="myv"><em type="bold">42 лончо </em></p>
<p>Кажныже йырым-йырысе сай средаште илаш, средан могай улмыж нерген чын информацийым налаш да шкенжын тазалыкшылан але погыжлан экологический правонарушений дене ыштыме эҥгек акым пӧртылташ праван.</p>
<p xml:lang="myv"><em type="bold">43 лончо </em></p>
<p>1. Кажне еҥ образованийлан праван.</p>
<p xml:lang="mrj">2. Кугыжаныш але муниципальный образовательный учрежденийлаште да предприятийлаште дошкольный, тӱҥ общий,  кыдалаш (тичмаш) общий  да кыдалаш профессиональный образованийым чылалан да яра налаш гарантий пуалтеш.</p>
<p xml:lang="mrj">3. Кажне кугыжаныш але муниципальный образовательный учрежденийыште да предприятийыште высший ден  кыдалаш профессиональный  образованийым конкурс негызеш оксам тӱлыде налаш праван.</p>
<p xml:lang="mrj">4. Тӱҥ общий образований обязательныйлан шотлалтеш. Ача-ава-влак але нуным алмаштыше eҥ-влак йочаштлан тӱҥ общий образованийым налаш йӧным ыштат.</p>
<p xml:lang="mrj">5. Марий Эл Республик федеральный кугыжаныш образовательный стандарт-влакым шукташ йӧным ышта, образований ден самообразованийын тӱрлӧ формыштым кумылаҥда.</p>
<p xml:lang="myv"><em type="bold">44 лончо </em></p>
<p xml:lang="mrj">1. Кажнылан литературный, художественный, научный, технический да моло тӱрлӧ творчествылан, туныкташ эрык гарантироватлалтеш. Интеллектуальный собственность закон дене аралалтеш.</p>
<p xml:lang="mrj">2. Кажне культур илышыште участвоватлаш да культур  учреждений-влак дене пайдаланаш  , культур поянлыкым кучылташ праван.</p>
<p xml:lang="mrj">3. Кажне историй да культур поянлыкым арален кодышаш верч тыршышаш, историй ден культурын памятникыштым перегышаш.</p>
<p xml:lang="myv"><em type="bold">45 лончо </em></p>
<p xml:lang="mrj">1. Марий Эл Республикыште айдемын да гражданинын праваж ден эрыкшым кугыжаныш могырым аралаш гарантий пуалтеш.</p>
<p>2. Кажне шке праваж ден эрыкшым закон дене чарыдыме чыла йӧн дене арален кертеш.</p>
<p xml:lang="myv"><em type="bold">46 лончо </em></p>
<p xml:lang="mrj">1. Кажнылан праваж ден эрыкшым суд гоч аралаш гарантий пуалтеш.</p>
<p xml:lang="mrj">2. Кугыжаныш власть орган, верысе самоуправлений орган, мер ушем да должностной еҥ-влакын пунчалышт ден действийыштлан (але действийым ыштыдымыштлан) судышко вуйым шияш лиеш.</p>
<p>3. Кугыжаныш кӧргыштӧ правовой йӧн дене аралалтме шотышто улшо чыла йӧным кучылтмо гын, кажне еҥ, Россий Федерацийын тӱнямбал договоржо дене келшышын айдемын праваж ден эрыкшым аралыме шотышто межгосударственный органлашке йодмашым пуаш праван.</p>
<p xml:lang="myv"><em type="bold">47 лончо </em></p>
<p>1. Нигӧат, закон почеш могай судышто да могай судьялан тудын делажым ончаш пуыман, тугай судышто да тугай судьян тиде делам ончышашлан права деч посна кодшаш огыл.</p>
<p xml:lang="mrj">2. Преступлений ыштымылан титаклыме eҥ федеральный закон дене ончыктымо случайлаште шке делажым присяжный заседатель-влак участвоватлыман судышко ончаш луктыкташ праван.</p>
<p xml:lang="myv"><em type="bold">48 лончо </em></p>
<p xml:lang="mrj">1. Кажнылан квалифицированный юридический полышым налаш права гарантироватлалтеш. Закон дене палемдыме случайлаште юридический полыш яра (оксам тӱлыктыде) пуалтеш.</p>
<p>2. Кучалтше, петырен шындыме, преступленийым ыштыме шотышто титаклыме кажне еҥ кучалтме, петырен шындыме але титаклыме нерген увертарыме жап гыч адвокатын (защитникын) полышыж дене пайдаланаш праван.</p>
<p xml:lang="myv"><em type="bold">49 лончо </em></p>
<p>1. Преступленийым ыштымылан титаклыме кажне eҥ тудын титакшым федеральный закон дене палемдыме радам почеш доказатлен да судын закон почеш вийыш пурышо приговоржо дене тидым рашемден шуктымешке титаканлан огеш шотлалт.</p>
<p>2. Титаклыме eҥ шкенжын титакан огыл улмыжым доказыватлышаш огыл.</p>
<p>3. Еҥын титакан улмыж шотышто кораҥдаш лийдыме кокытеланымаш титаклыме еҥын пайдажлан келшышын умылтаралтеш.</p>
<p xml:lang="myv"><em type="bold">50 лончо </em></p>
<p>1. Нигӧ ик преступленийланак кокымшо гана судитлалт огеш керт.</p>
<p>2. Правосудийым шуктен толмо годым федеральный законым пудыртен налме доказательствым кучылташ чаралтеш.</p>
<p>3. Преступленийлан судитлыме кажне еҥ кӱшнӧ шогышо суд деч федеральный закон дене палемдыме радам почеш приговорым пужен ончаш йодаш, тыгак помилований нерген але наказанийым куштылемдыме нерген йодаш праван.</p>
<p xml:lang="myv"><em type="bold">51 лончо </em></p>
<p xml:lang="mrj">1. Нигӧат шкенжын ваштареш, шке пелашыже але федеральный закон дене палемдыме радамысе лишыл родо-тукымжо-влак ваштареш свидетель лияш обязан огыл.</p>
<p xml:lang="mrj">2. Федеральный закон свидетельский показаний пуышаш обязанность деч утарыме моло случайымат палемден кертеш.</p>
<p xml:lang="myv"><em type="bold">52 лончо </em></p>
<p xml:lang="mrj">Преступленийлан да властьым торжан кучылтмылан кӧра эҥгекыш логалше-влакын правашт закон дене аралалтеш. Кугыжаныш эҥгекыш логалше-влаклан правосудийым кучылташ да ыштыме эҥгек акым компенсаций шот дене пӧртылташ йӧным ышта.</p>
<p xml:lang="myv"><em type="bold">53 лончо </em></p>
<p xml:lang="mrj">Кугыжаныш власть орган-влак але нунын должностной еҥышт могырым законный огыл действий-влакым ыштымылан (але нимом ыштыдымылан) кӧра лийше эҥгек акым кугыжаныш могырым пӧртылтыкташ кажнын праваже уло.</p>
<p xml:lang="myv"><em type="bold">54 лончо </em></p>
<p xml:lang="mrj">1. Ответственностьым палемдыше але нелемдыше законын мӧҥгешла вийже уке.</p>
<p>2. Шуктымо татыште правонарушенийлан шотлалтдыме пашалан нигӧат мутым кучышаш огыл. Права пудыртымо деч вара тиде пашалан ответственность кораҥдалтын але куштылемдалтын гын, у закон кучылталтеш.</p>
<p xml:lang="myv"><em type="bold">55 лончо </em></p>
<p xml:lang="mrj">1. Марий Эл Республикын Конституцийыштыже тӱҥ права ден эрыкым чотлен ончыктымым айдемын да гражданинын чылан дене чынлан шотлымо моло праваж ден эрыкшым кораҥдыме але аҥысыремдыме семын умылтараш огеш лий.</p>
<p xml:lang="mrj">2. Марий Эл Республикыште айдемын да гражданинын праваж ден эрыкшым кораҥдыше але иземдыше закон-влак лукталтшаш огытыл.</p>
<p xml:lang="mrj">3. Айдемын да гражданинын праваж ден эрыкше федеральный закон дене тунарлан гына шыгыремдалт кертыт, кунарлан тидыже конституционный стройын негызшым, моло еҥын нравственностьшым, тазалыкшым, праважым да законный интересшым аралышашлан, элын обороныжлан да кугыжанышын безопасностьшылан йӧным ыштышашлан кӱлеш.</p>
<p xml:lang="myv"><em type="bold">56 лончо </em></p>
<p xml:lang="mrj">1. Чрезвычайный положений Марий Эл Республикын пӱтынь кундемыштыже да тудын посна верлаштыже амал улмо годым да федеральный конституционный закон дене палемдыме радам почеш пурталтеш.</p>
<p xml:lang="mrj">2.  Чрезвычайный положений условийыште граждан-влакын правашт шотышто гарантий-влак федеральный конституционный закон дене палемдалтыт  .</p>
<p xml:lang="myv"><em type="bold">57 лончо </em></p>
<p xml:lang="mrj">Кажне еҥ закон почеш палемдыме налогым да погымо оксам тӱлышаш. У налогым палемдыше але налогым тӱлышӧ-влакын положенийыштым нелемдыше закон-влакын мӧҥгешла вийышт уке.</p>
<p xml:lang="myv"><em type="bold">58 лончо </em></p>
<p xml:lang="koi">Кажныже пӱртӱсым да йырым-йырысе средам аралышаш, пӱртӱс поянлыкым перегышаш.</p>
<p xml:lang="myv"><em type="bold">59 лончо </em></p>
<p xml:lang="mrj">1. Марий Эл Республикыште граждан-влак федеральный закон дене келшышын военный службым эртат.</p>
<p>2. Гражданинын илышым умылымашыже але кучымо вераже дене военный службым эртымаш келшен огеш тол гын, тыгай случай годым, тыгак федеральный законышто ончыктымо моло случай годым Марий Эл Республикыште гражданин тудым альтернативный гражданский службо дене вашталтыкташ праван.  1</p>
<p xml:lang="myv"><em type="bold">60 лончо </em></p>
<p xml:lang="mrj">Марий Эл Республикыште Россий Федерацийын гражданинже 18 ий гыч шкенжын праважым да обязанностьшым шкевуя тӱрыс шуктен кертеш.</p>
<p xml:lang="myv"><em type="bold">61 лончо кораҥдыме. </em>  </p>
<p xml:lang="myv"><em type="bold">62 лончо кораҥдыме. </em></p>
<p xml:lang="myv"><em type="bold">63 лончо </em></p>
<p xml:lang="mrj">Тиде ужашын положенийже-влак Марий Эл Республикыште личностьын правовой статусшын негызшылан шотлалтыт да тиде Конституций дене палемдыме радам деч посна моло семын вашталталт огыт керт.</p>
<p xml:lang="udm">3 УЖАШ.  МАРИЙ ЭЛ РЕСПУБЛИКЫН  КУГЫЖАНЫШ ПОГЫН  ЖО</p>
<p xml:lang="myv"><em type="bold">64 лончо </em></p>
<p xml:lang="mrj">1.  Марий Эл Республикын  Кугыжаныш Погын  жо  – Марий Эл Республикын парламентше – Марий Эл Республикысе кугыжаныш властьын эн кӱшыл да лач ик законодательный органже улеш.</p>
<p xml:lang="mrj">2.  Марий Эл Республикын  Кугыжаныш Погын  жо  Марий Эл Республикын Конституцийже  да Марий Эл Республикын законжо-влак  дене палемдыме кугыт да формо дене келшышын тергыме полномочийым шуктен шога.</p>
<p xml:lang="myv"><em type="bold">65 лончо </em></p>
<p xml:lang="mrj">1.  Марий Эл Республикын  Кугыжаныш Погын  жо  52 депутатым ушен шога.</p>
<p xml:lang="mrj">2.  Марий Эл Республикын Кугыжаныш Погынын ик созывшо вич ий жаплан сайлалтеш.</p>
<p xml:lang="mrj">3.  Марий Эл Республик Кугыжаныш Погынын ик созывысо депутат-влакын полномочий срокышт – вич ий, ты Конституцийыште, федеральный законышто палемдыме ойыртемалтше случай-влак деч посна.</p>
<p xml:lang="mrj">4.  Марий Эл Республикын Кугыжаныш Погынын эртыше созывшын   полномочийже   Марий Эл Республикын Кугыжаныш Погынын у созывшын   икымше заседаний кечыж гыч пыта  .</p>
<p xml:lang="mrj">5.  Марий Эл Республикын  Кугыжаныш Погынын депутатше-влакым сайлыме радам федеральный закон да Марий Эл Республикын законжо дене палемдалтеш.</p>
<p xml:lang="myv"><em type="bold">66 лончо </em></p>
<p xml:lang="mrj">Марий Эл Республикын Кугыжаныш Погынын депутатшылан Россий Федерацийын 21 ийыш шушо да избирательный праван гражданинже сайлалтын кертеш.</p>
<p xml:lang="mrj">Депутат-влакым федеральный закон дене келшышын активный избирательный праван, тöр да вигак избирательный праван улшо Россий Федерацийын Марий Эл Республик территорийыштыже илыше граждан-влак шолып йӱклымö дене сайлат.</p>
<p xml:lang="myv"><em type="bold">67 лончо </em></p>
<p xml:lang="mrj">1.  Шке полномочий срокшо жапыште Марий Эл Республикын Кугыжаныш Погынжын депутатше Россий Федераций Федеральный Погынымашын Кугыжаныш Думыжын депутатше, Россий Федераций Федеральный Погынымашын Федераций Советшын членже, кугыжаныш властьын вес законодательный (представительный) органжын але муниципальный образованийын представительный органжын депутатше, судья лийын огеш керт, Россий Федерацийын моло кугыжаныш должность-влакшым, Марий Эл Республикын моло кугыжаныш должность-влакшым, федеральный кугыжаныш службын должность-влакшым, Марий Эл Республикын кугыжаныш граждан службын должность-влакшым, тыгак муниципальный должность ден муниципальный службын должность-влакшым, федеральный законышто весе палемдалтын огыл гын, айлен огеш керт.</p>
<p xml:lang="mrj">2. Марий Эл Республикын Кугыжаныш Погынжын эре (  профессиональный постоянный негызеш  ) пашам ыштыше депутатше туныктымо, наука да моло творческий деч посна окса тӱлыман моло пашам, Россий Федерацийын законодательствыштыже весе палемдалтын огыл гын, ыштен огеш керт.  Тыгодым туныктымо, научный да моло творческий паша чылт йот эл, тӱнямбал да йот элысе организаций, йот элысе граждан да гражданствыдыме лица кӱшеш гына, Россий Федерацийысе моло тӱнямбал договор але Россий Федерацийысе законодательствыште палемдыме огыл гын, финансироватлалт ок керт.</p>
<p xml:lang="myv"><em type="bold">68 лончо </em></p>
<p xml:lang="mrj">1.  Марий Эл Республикын  Кугыжаныш Погын  ж  ын депутатше-влак парламентский да депутатский запросым ышташ праван улыт.</p>
<p xml:lang="mrj">2.  Марий Эл Республикын  Кугыжаныш Погын  ж  ын депутатше-влакын пашашт дене кылдалтше йодыш-влак закон дене решатлалтыт.</p>
<p xml:lang="myv"><em type="bold">69 лончо </em></p>
<p xml:lang="mrj">1. Марий Эл Республикын Кугыжаныш Погынжын депутатше депутат пашам шуктымыж годым Марий Эл Республикын Конституцийже да республикын законжо-влак дене палемдыме гарантий-влак дене пайдалана.</p>
<p>2. Депутатым шке шонымашыжым луктын каласымыжлан, йӱклымӧ годым шке позицийжым ончыктымыжлан да депутатын статусшылан келшен толшо моло ошкылым ыштымыжлан уголовный але административный шот дене мут кучаш шогалташ огеш лий, тидын шотыштак тудын полномочий жапше лекмекат. Депутат калык ончылно мыскылен ойлен, арамак титаклен ойлен да федеральный закон почеш мутым кучашлан палемдыме моло нарушенийым ыштен гын, тиде положений тыгай случайым огеш авалте.</p>
<p xml:lang="myv"><em type="bold">70 </em>  <em type="bold">лончо </em> </p>
<p xml:lang="mrj">1.  Марий Эл Республикын  Кугыжаныш Погын  жо  , пашам эреак ыштыше орган лийын, шке пашажым сессий, комитет ден комиссий-влакын заседанийышт,  парламент колыштмаш семын да Марий Эл Республикын законжо дене палемдыме моло формо дене  шуктен толеш.</p>
<p>2  .  Марий Эл Республикын Кугыжаныш Погынжо, тудын составышкыже депутат-влакын палемдыме чотышт гыч кок кумшо деч шагал огыл ужашыже сайлалтын гын, сайлыме кече деч вара кумло кече деч утла огыл жапыште икымше заседанийышке погына.</p>
<p xml:lang="mrj">Марий Эл Республикын Вуйлатышыже у созыв Марий Эл Республикын Кугыжаныш Погынжым икымше заседанийышке погаш праван.</p>
<p xml:lang="udm">3. Кораҥдыме.</p>
<p xml:lang="mrj">4. Марий Эл Республикын Кугыжаныш Погынжын полномочийже Марий Эл Республикын Конституцийыштыже, Марий Эл Республикын законыштыжо федеральный законлан келшышын палемдыме радам почеш да срокышто пыта.</p>
<p xml:lang="mrj">5.  Марий Эл Республикын  Кугыжаныш Погын  ж  ын полномочийже срок деч ончыч пытен кертеш:</p>
<p xml:lang="mrj">а) республикын законыштыжо ончыктымо радам почеш  Марий Эл Республикын  Кугыжаныш Погын  ж  ын шкем шке шалатен колтымо нерген пунчалым лукмыж годым;</p>
<p xml:lang="mrj">б)  Марий Эл Республикын  Кугыжаныш Погынын депутатше-влакын тиде составыштын правомочный огыл улмыж нерген  Марий Эл  Республикын Верховный Судшын лукмо пунчалын вийыш пурымыж годым, тыгак депутат-влакын шке полномочийым пытарымыштлан кӧра;</p>
<p xml:lang="mrj">в) федеральный законышто ончыктымо моло негыз почеш.</p>
<p xml:lang="mrj">6.  Марий Эл Республикын  Кугыжаныш Погынжын полномочийже срок деч ончыч пытыме годым  Марий Эл Республикын  Кугыжаныш Погынышкыжо федеральный законышто да Марий Эл Республикын законыштыжо палемдыме радам почеш да срокышто черетдыме сайлымаш эртаралтеш.</p>
<p xml:lang="myv"><em type="bold">71 лончо </em></p>
<p xml:lang="mrj">1. Марий Эл Республикын Кугыжаныш Погынын сессийже-влакым Марий Эл Республикын Кугыжаныш Погынын Председательже пога да кум тылзылан ик гана деч шагал огыл эртара.</p>
<p>2. Марий Эл Республик Вуйлатышын кӱштымыж почеш але депутат тӱшка кокла гыч ик кумшо деч шагал огыл сайлыме ужашыжын ойжо почеш,   Марий Эл Республикын Кугыжаныш Погынын сессийже тыгай йодмаш але ой пурымо кече деч вара 10 кече жапыште погалтеш.</p>
<p xml:lang="mrj">3. Ты Конституцийын положенийже дене келшышын Марий Эл Республик Кугыжаныш Погынын заседанийжын (сессийжын) правомочностьшо Марий Эл Республикын законжо дене палемдалтеш.</p>
<p xml:lang="mrj">Марий Эл Республикын Кугыжаныш Погынын заседанийже-влак открытыйлан шотлалтыт; федеральный закон, Марий Эл Республикын законжо-влак, тыгак Марий Эл Республикын Кугыжаныш Погынжын Регламентше дене пеҥгыдемдыме гын, исключений семын лиеш.</p>
<p xml:lang="myv"><em type="bold">72 лончо </em></p>
<p xml:lang="mrj">1.  Марий Эл Республикын  Кугыжаныш Погынжо шке составше кокла гыч  Марий Эл Республик  Кугыжаныш Погынын Председательжым да тудын алмаштышыже-влакым сайла.</p>
<p xml:lang="mrj">2.  Марий Эл Республик  Кугыжаныш Погынын Председательже  Марий Эл Республик  Кугыжаныш Погынын сессийжым пога, заседанийым вӱда да кӧргӧ паша радамым келыштарен толеш,  Марий Эл Республик  Кугыжаныш Погынын пунчалышкыже кидым пышта, распоряжений-влакым луктеш,  Марий Эл Республик  Кугыжаныш Погын ден Россий Федерацийысе субъект-влакын законодательный органышт (парламентышт) коклаште переговор-влакым эртара да ыштыме соглашениеш кидым пышта.</p>
<p>3.  Марий Эл Республик  Кугыжаныш Погынын Председательжын алмаштышыже-влак  Марий Эл Республик  Кугыжаныш Погынын Председательжын кӱштымыж почеш тудын посна функцийлажым шуктен шогат,  Марий Эл Республик  Кугыжаныш Погынын комитет ден комиссийже-влакын пашаштым келыштарен шогат, тыгак Председательын укеж годым але обязанностьым шуктен кертдымыж годым тудым алмаштат.</p>
<p xml:lang="mrj">4.  Марий Эл Республикын  Кугыжаныш Погынжо законопроектный пашам эртарашлан,  Марий Эл Республик  Кугыжаныш Погынын веденийышкыже пурышо йодышлам ончылгоч ончен лекшашлан да ямдылышашлан депутат-влак кокла гыч комитет ден комиссий-влакым ышта.</p>
<p xml:lang="mrj">5.  Марий Эл Республикын  Кугыжаныш Погынжо регламентым приниматла, шке паша радамжым эртарыме шотышто пунчалым луктеш.</p>
<p xml:lang="mrj">6.  Марий Эл Республикын  Кугыжаныш Погынжо организационный решений-влакым ямдылашлан  Марий Эл Республик  Кугыжаныш Погынын Президиумжым чумыра. Президиумын составшым  Марий Эл Республикын  Кугыжаныш Погынжо рашемден палемда.</p>
<p xml:lang="myv"><em type="bold">73 лончо </em></p>
<p xml:lang="mrj">1.  Марий Эл Республик  Кугыжаныш Погынын веденийышкыже пура:</p>
<p xml:lang="mrj">а) Марий Эл Республикын Конституцийжым да тушко тӧрлатымаш-влакым приниматлымаш;</p>
<p xml:lang="myv">б) кораҥдыме;</p>
<p xml:lang="myv">в) кораҥдыме;</p>
<p xml:lang="mrj">г) Марий Эл Республикын кугыжаныш чоҥалтмашыж шотышто йодышым решатлымаш;</p>
<p xml:lang="mrj">д) кугыжаныш властьын исполнительный органже-влакын системыштым палемдымаш;</p>
<p xml:lang="mrj">е)  Марий Эл Республик  Рӱдӧ избирательный комиссийын пел составшым шогалтымаш;</p>
<p>ж) Россий Федерацийын Федеральный Погынымашыжын Кугыжаныш Думыштыжо законодательный инициативым шуктен шогымаш;</p>
<p xml:lang="mrj">з)  Марий Эл Республикын референдумжым эртараш, Марий Эл Республик Вуйлатышым мöҥгеш ӱжмö сайлымашым эртараш палемдымаш.</p>
<p xml:lang="mrj">и)  Марий Эл Республикын Кугыжаныш Погынжын депутатше-влакым сайлыме кечым палемдымаш, Марий Эл Республик Вуйлатыше сайлыме кечым палемдымаш;</p>
<p xml:lang="mrj">к)  Марий Эл Республик Вуйлатышын  темлымыж почеш  Марий Эл Республик  Правительствын членже-влакым шогалтыме шотышто кутырен келшымаш;</p>
<p xml:lang="mrj">л)  Марий Эл Республик Правительствын   Марий Эл Республикын  Кугыжаныш Погынжо дене кутырен келшыме почеш шогалтыме членже-влаклан ӱшаныме нерген йодышым решатлымаш;</p>
<p xml:lang="mrj">м) исполнительный властьын шушаш жаплан пашаж шотышто  Марий Эл Республик Вуйлатышын  темлыме программым, республикысе положений нерген ий еда ыштыме посланий-влакым ончымаш,  Марий Эл Республик Правительствын паша лектышыже нерген, ты шотыштак Марий Эл Республик Кугыжаныш Погынын шындыме йодышыж-влак дене, Марий Эл Республик Вуйлатышын ий еда ыштыме отчетлажым колыштмаш;</p>
<p xml:lang="mrj">н) Марий Эл Республикын республиканский бюджетшым, республикын бюджет деч ӧрдыжсӧ кугыжаныш фондшо-влакын бюджетыштым да нуным шуктымо нерген отчет-влакым пеҥгыдемдымаш, республикысе налог ден сбор-влакым палемдымаш, бюджет ассигнованийым йодшо экономически да социально вияҥме шотышто республиканский программе-влакым пеҥгыдемдымаш;</p>
<p xml:lang="mrj">о) республикысе погым виктарыме да кучылтмо радамым палемдымаш.  Тиде пашам шукташ полномочиян моло орган-влак дене пырля Марий Эл Республикын законжо-влакым шотыш налмым да шуктен толмым, Марий Эл Республикын республиканский бюджетшым, республикын бюджет деч ӧрдыжсӧ кугыжаныш фондшо-влакын бюджетыштым шуктен толмым, республикысе пого кучылтмо палемдыме радамым шотыш налмым терген шогымаш.   Марий Эл Республикын  Кугыжаныш Погын  жы  лан да (але)  Марий Эл Республик Кугыжаныш Погынын  депутат  ше  -влаклан пашам шукташышт йӧным ышташ ойырымо роскот шотышто Марий Эл Республикын республиканский бюджетшым шуктымым терген шогымо годым  Марий Эл Республик  Кугыжаныш Погынын полномочийже огеш иземдалт.  Марий Эл Республикын  Кугыжаныш Погын  жо  Марий Эл Республикын Кугыжаныш шотлышо палатыжым ышта, тудын составшым да паша радамжым закон рашемден палемда;</p>
<p xml:lang="myv">п) кораҥдыме;</p>
<p xml:lang="mrj">р) суд да правам аралыше орган-влакын кадрышт дене кылдалтше йодышлам Россий Федерацийын законодательствыж дене келшышын решатлымаш;</p>
<p xml:lang="mrj">с) Марий Эл Республикын Прокуроржым шогалтыме дене кылдалтше йодышлам ончымаш;</p>
<p xml:lang="mrj">т) республикын административно-территориальный шеледалтмыж нерген йодышлам решатлыме радамым палемдымаш;</p>
<p xml:lang="mrj">у) Марий Эл Республикын ойпидышыже-влакым ыштымым да шӧрымым пеҥгыдемдымаш, республикын чекшым вашталтыме нерген соглашенийым пеҥгыдемдымаш, Россий Федераций ден Марий Эл Республик коклаште полномочийым шеледыме нерген ойпидышын проектшым сайлан шотлымаш;</p>
<p xml:lang="mrj">ф) Марий Эл Республикын кугыжаныш наградыже-влакым учредитлымаш, Марий Эл Республикын почетный лӱмжӧ-влакым палемдымаш;</p>
<p xml:lang="mrj">х) Марий Эл Республикын законжо-влакым умылтарымаш;</p>
<p xml:lang="mrj">ц) Россий Федерацийын Конституцийже, федеральный закон-влак, Марий Эл Республикын Конституцийже да законжо-влак дене палемдыме моло полномочийым шуктымаш.</p>
<p xml:lang="mrj">2.  Марий Эл Республикын  Кугыжаныш Погынжо Марий Эл Республикын ведений предметше-влак, Россий Федераций ден Марий Эл Республикын пырля шуктымо ведений предметышт-влак шотышто тудлан пуымо полномочий кугыт дене законодательный регулированийым шукта.  Марий Эл Республикын  Кугыжаныш Погынжын шке веденийыштыже улшо могай йодыш дене законым лукшашыж, а могай йодыш дене пунчалым лукшашыж шотышто регламентацийым федеральный закон Марий Эл Республикын законжылан келшышын палемда.</p>
<p xml:lang="mrj">3. Федеральный закон дене келшышын Марий Эл Республикын Конституцийыштыже вес семын ончыктымо огыл гын, закон-влак депутат-влакын палемдыме чотыштын утларак шуко йӱкышт дене лукталтыт; федеральный закон дене келшышын Марий Эл Республикын Конституцийыштыже вес семын ончыктымо огыл гын,  Марий Эл Республикын  Кугыжаныш Погынжын пунчалже-влак сайлыме депутат-влакын чотыштын шукырак йӱкышт дене лукталтыт.</p>
<p xml:lang="mrj">4.  Марий Эл Республикын  Кугыжаныш Погын  жо   Марий Эл Республик Вуйлатыше, Марий Эл Республикын Правительствыж деке  нунын лукмо нормативно-правовой актышкышт вашталтышым, ешартышым пуртымо але нуным кораҥдыме нерген темлыме ой дене лекташ, тыгак нине акт-влак шотышто суд радам почеш вуйым шияш але Россий Федерацийын Конституционный Судышкыжо да Марий Эл Республикын Конституционный Судышкыжо запросым колташ праван.</p>
<p xml:lang="myv"><em type="bold">74 лончо </em></p>
<p xml:lang="mrj">1.  Марий Эл Республикын  Кугыжаныш Погыныштыжо законодательный инициативым ышташ Марий Эл Республикын  Вуйлатышыже   Марий Эл Республикын  Кугыжаныш Погынжын депутатше-влак,  Марий Эл Республикын  Кугыжаныш Погынжын комитетше-влак, Марий Эл Республикын Правительствыже, Россий Федераций Федеральный Погынымашын Федераций Советшын членже-влак – Марий Эл Республикын Кугыжаныш Погынжо ден Марий Эл Республикын Правительствыжын представительышт, муниципальный образований-влакын представительный органышт праван улыт.</p>
<p xml:lang="mrj">Марий Эл  Республикын Конституционный, Верховный, Арбитражный судшо-влак да  Марий Эл  Республикын Прокуроржо шке веденийыштышт улшо йодыш-влак шотышто законодательный инициативылан праван улыт.</p>
<p xml:lang="mrj">2. Налог-влакым пуртымо але кораҥдыме, нуным тӱлымӧ деч утарыме нерген, Марий Эл Республикын финанс обязательствыже-влакым вашталтыме нерген законопроект-влакым, Марий Эл Республикын республиканский бюджетшын средстваж кӱшеш петырышаш роскот-влак нерген моло законопроектым  Марий Эл Республикын  Кугыжаныш Погынжо Марий Эл Республикын  Вуйлатышыжын  ончаш пуымыж почеш але тудын иктешлыме ойжо улмо годым онча.  Ты иктешлымаш Марий Эл Республикын Кугыжаныш Погынышкыжо календарьысе коло кече жапыште пуалтеш.</p>
<p xml:lang="mrj">3.  Марий Эл Республик Вуйлатышын  пуымо законопроект-влак сессийын ончышаш паша радамышкыже обязательно пурталтшаш улыт да нуно  Марий Эл Республикын Кугыжаныш Погыныштыжо  эн ончыч ончалтыт.</p>
<p xml:lang="myv"><em type="bold">75 лончо </em></p>
<p xml:lang="mrj">1.  Марий Эл Республикын Вуйлатышыже  республикын приниматлыме Конституцийже пурымо кече гыч латныл кече жапыште тушан кидым пышта да тудым калык дек шукта.</p>
<p xml:lang="mrj">2.  Марий Эл Республикын  Кугыжаныш Погынжын лукмо закон-влак вич кече жапыште законышто палемдыме радам почеш  Марий Эл Республикын Вуйлатышыжлан  кидым пышташ да калык дек шукташ колталтыт.</p>
<p xml:lang="mrj">3.  Марий Эл Республикын Вуйлатышыже  латныл кече жапыште законым кораҥда гын,  Марий Эл Республикын  Кугыжаныш Погынжо тиде законым уэш онча. Уэш ончымо годым  Марий Эл Республикын  Кугыжаныш Погынжын депутатше-влакын  палемдыме  чотышт гыч кок кумшо деч шагал огыл ужашыже ончыч приниматлыме редакций денак законым сайлан шотла гын,  Марий Эл Республикын Вуйлатышыже  шым кече жапыште тушан кидым пыштышаш да тудо савыкталтшаш.</p>
<p xml:lang="mrj">4.  Законыштак вес семын ончыктымо огыл гын, Марий Эл Республикын законжо тудым официальне публиковатлыме деч вара вийыш пура. Айдемын да гражданинын праваж ден эрыкшым аралыме йодыш-влак шотышто Марий Эл Республикын законжо-влак нуным официальне публиковатлыме деч вара лу кече деч ончыч огыл вийыш пурат.</p>
<p xml:lang="mrj">Налог ден окса погымо нерген законодательствын актше-влакым публиковатлыме да нунын вийыш пурымо ойыртемым федеральный закон тӧрлен шога.</p>
<p xml:lang="udm">4 УЖАШ.  МАРИЙ ЭЛ РЕСПУБЛИКЫН ВУЙЛАТЫШЫЖЕ.</p>
<p xml:lang="udm">ИСПОЛНИТЕЛЬНЫЙ ВЛАСТЬ</p>
<p xml:lang="myv"><em type="bold">76 лончо </em></p>
<p xml:lang="mrj">1.  Марий Эл Республикын Вуйлатышыже Марий Эл Республикын эн кӱшыл должностной еҥжылан шотлалтеш да Марий Эл Республикын Правительствыжым вуйлата.</p>
<p>2.  Марий Эл Республикын Вуйлатышыжлан  Россий Федерацийын 30 ияш деч самырык огыл гражданинже сайлалт кертеш.</p>
<p xml:lang="mrj">3.  Марий Эл Республикын Вуйлатышыже ик жапыштак Россий Федераций Федеральный Погынымашын Кугыжаныш Думыжын депутатше, Россий Федераций Федеральный Погынымашын Федераций Советшын членже, судья лийын огеш керт, Россий Федерацийын моло кугыжаныш должностьшым, Марий Эл Республикын моло кугыжаныш должностьшым, федеральный кугыжаныш службын должностьшо-влакшым, Марий Эл Республикын кугыжаныш граждан службыжын должность-влакшым, тыгак муниципальный должность-влакым да муниципальный службын должность-влакшым айлен огеш керт, туныктымо, наука да моло творческий деч посна окса тӱлыман моло пашам, Россий Федерацийын законодательствыштыже весе палемдалтын огыл гын, шуктен огеш керт. Тыгодым туныктымо, наука да моло творческий паша лач йот кугыжаныш-влакын, тӱнямбал ден йот эл организаций-влакын, йот эл граждан ден гражданствыдыме еҥ-влакын средствашт кӱшеш гына, Россий Федерацийын тӱнямбал договорыштыжо але Россий Федерацийын законодательствыштыже весе палемдалтын огыл гын, тӱлалт огеш керт. Тиде лончын федеральный кугыжаныш службын должностьшо-влакым айлыме дене кылдалтше ужашыштыже палемдыме ограниченийже-влак Россий Федераций Президентын указше-влак дене палемдыме случайлаште огыт кучылталт.</p>
<p xml:lang="myv"><em type="bold">77 лончо </em></p>
<p xml:lang="mrj">1.  Марий Эл Республик Вуйлатышым вич ий жаплан Марий Эл Республик кундемыште илыше да федеральный закон дене келшышын активный избирательный праван Россий Федерацийын гражданже-влак чылан иктӧр да вигак сайлен кертме праван улмышт негызеш шолып йӱклымӧ дене сайлат.</p>
<p>2. Марий Эл Республик Вуйлатышылан Россий Федерацийын гражданинже сайлалт кертеш. Тудо Россий Федерацийын Конституцийже, федеральный закон дене келшышын пассивный избирательный праван лиеш. Йот элысе гражданствыже але тушто илен кертмыже нерген, але Россий Федераций гражданинын йот элысе кундемыште ӱмыр мучко илен кертме праважым пеҥгыдемдыше документше лийшаш огыл.</p>
<p xml:lang="mrj">3. Ик еҥак Марий Эл Республик Вуйлатышын должностьшым кок але утларак срок почела шуктен ок керт.</p>
<p xml:lang="mrj">4.  Марий Эл Республик Вуйлатышым сайлыме радам федеральный закон-влаклан келшышын Марий Эл Республикын законжо дене пеҥгыдемдалтеш.</p>
<p xml:lang="myv"><em type="bold">78 лончо </em></p>
<p xml:lang="mrj">1.  Марий Эл Республикын Вуйлатышыже тыгай товатлыме мутым каласыме тат гыч должностьыш шогалеш: <span type="quote" xml:lang="mrj">«Калыклан, Россий Федерацийын Конституцийжылан, Марий Эл Республикын Конституцийжылан чын служитлаш, нуным аралаш, айдемын да гражданинын правашт ден эрыкыштым шуктен шогаш, пагалаш да аралаш, Марий Эл Республик Вуйлатышын ӱмбакем пыштыме кӱкшӧ обязанностьшым чот тыршен шукташ товатлем»</span>. Товатлыме мут Марий Эл Республикын Кугыжаныш Погынжын заседанийыштыже марий да (але) руш йылме дене ойлалтеш.</p>
<p xml:lang="udm">2. Кораҥдыме.</p>
<p xml:lang="myv"><em type="bold">79 лончо </em></p>
<p xml:lang="mrj">Марий Эл Республик Вуйлатыше  :</p>
<p xml:lang="mrj">а) Марий Эл Республикыште граждан-влакын правашт ден эрыкыштлан, республикын безопасностьшылан да территориальный тичмашлыкшылан, тудын территорийыштыже законность ден правопорядкылан йӧным ышта;</p>
<p xml:lang="myv">б) кораҥдыме;</p>
<p xml:lang="mrj">в) Марий Эл Республикын Рӱдӧ избирательный комиссийжын пел составшым шогалта;</p>
<p xml:lang="mrj">г) кораҥдыме;</p>
<p xml:lang="mrj">д)  Марий Эл Республикын  Кугыжаныш Погынжо дек республикысе положений нерген ий еда ыштыме посланий дене  лекташ праван  ;</p>
<p xml:lang="mrj">е) Марий Эл Республикын исполнительный власть органже-влакын системыштым вуйлата да  Марий Эл Республикын  Кугыжаныш Погынжо дене нунын вашкылыштлан йӧным ышта;</p>
<p xml:lang="mrj">ж) Марий Эл Республикын Конституцийжым да законжо-влакым шуктен толаш йӧным ышта;</p>
<p xml:lang="mrj">з)  Марий Эл Республик Вуйлатышын  Администрацийжым чумыра да Марий Эл Республикын исполнительный власть органже-влакын структурыштым рашемден палемда;</p>
<p xml:lang="mrj">и)  Марий Эл Республикын  Кугыжаныш Погынжо дене кутырен келшыме почеш Марий Эл Республикын Правительствыжым чумыра; тудын составышкыже вашталтышым пурта;</p>
<p xml:lang="mrj">к)  Марий Эл Республикын республиканский бюджетшым ямдыла да Марий Эл Республикын Кугыжаныш Погынжылан темла, тудым шуктен толаш йӧным ышта, тудым шуктымо нерген отчетым пуа, Марий Эл Республикын Кугыжаныш Погынжылан Марий Эл Республикын Правительствыжын паша лектышыже нерген, ты шотыштак Марий Эл Республикын Кугыжаныш Погынжын шындыме йодышыж-влак дене, ий еда отчетым пуа;</p>
<p xml:lang="mrj">л) кугыжаныш властьын федеральный органже-влак, Россий Федерацийын субъектлаштыже улшо кугыжаныш власть орган-влак, верысе самоуправлений орган-влак дене кылым кучымаште да вес элла дене экономический кылым кучымаште республикым представлятла, ойпидыш ден соглашений-влакеш республик лӱм дене кидым пышта;</p>
<p>м) республикын полномочный представительже-влакым шогалта;</p>
<p>н) кугыжаныш награде-влак дене палемда да чап (почетан) лӱм-влакым пуэда;</p>
<p xml:lang="mrj">о) Россий Федерацийын Конституцийже, федеральный закон-влак, Марий Эл Республикын тиде Конституцийже да законжо-влак дене келшышын моло полномочийым шуктен толеш.</p>
<p xml:lang="myv"><em type="bold">80 лончо </em></p>
<p xml:lang="mrj">1.  Марий Эл Республик Вуйлатышын полномочийже тудын вуйлатыме должностьышто лийме срокшо мучашлалтмылан кӧра угыч сайлыме Марий Эл Республик Вуйлатышын товатлыме мутым каласымыж дене пыта.</p>
<p>2.  Марий Эл Республик Вуйлатышын  полномочийже срок дечын ончыч пытен кертеш:</p>
<p>а) тудын колымыж шумлык;</p>
<p>б) тудын шке кумылын отставкыш лекмыж годым;</p>
<p>в) судын тудым шке верчше мутым кучен кертдымылан але тичмашын огыл кучен кертшылан шотлымыж годым;</p>
<p>г) судын тудым увер деч посна йомшылан але колышылан шотлымыж годым;</p>
<p>д) тудын шотышто судын титаклыман приговоржын законный вийым налмыж годым;</p>
<p xml:lang="mrj">д1) Марий Эл Республик кундемыште регистрироватлалтше палемдыме радам дене сайлыше-влакын аклымышт негызеш;</p>
<p>е) тудын Россий Федераций деч ӧрдыжкӧ эрелан илаш лектын кайымыж годым;</p>
<p xml:lang="mrj">ж) Россий Федерацийын гражданствыжым йомдарымыж годым;</p>
<p>ж1)   йот элысе гражданствым але тушто илен кертме нерген, але йот элысе кундемыште ӱмыр мучко илен кертме праважым пеҥгыдемдыше документым налмек;</p>
<p>з) федеральный законышто ончыктымо моло негыз почеш.</p>
<p xml:lang="udm">3. Кораҥдыме.</p>
<p xml:lang="myv"><em type="bold">81 лончо кораҥдыме </em> .   </p>
<p xml:lang="myv"><em type="bold">82 лончо </em></p>
<p xml:lang="mrj">Марий Эл Республик Вуйлатышын полномочийже срок деч ончыч пытыме годым Марий Эл Республик Вуйлатышын обязанностьшым жаплан шуктышо еҥым Россий Федерацийын Президентше федеральный законодательствыште палемдыме радам почеш шогалта. Марий Эл Республик Вуйлатышын обязанностьшым шуктышо Марий Эл Республикын   Кугыжаныш Погынжым шалатен колташ, Марий Эл Республикын   Конституцийжым вашталтыме нерген ойым пуаш праваже уке.</p>
<p xml:lang="myv"><em type="bold">83 лончо </em></p>
<p xml:lang="mrj">1.  Марий Эл Республикын Вуйлатышыже  указ ден распоряжений-влакым луктеш.</p>
<p xml:lang="mrj">2.  Марий Эл Республик Вуйлатышын  указ ден распоряженийже-влак пӱтынь республик кундемыште шукталтшаш улыт.</p>
<p xml:lang="mrj">3.  Марий Эл Республик Вуйлатышын  указше ден распоряженийже-влак федеральный законодательствылан, Марий Эл Республикын Конституцийжылан да законжо-влаклан ваштареш лийшаш огытыл.</p>
<p xml:lang="myv"><em type="bold">84 лончо </em></p>
<p xml:lang="mrj">1.  Марий Эл Республикын Вуйлатышыже  кугыжаныш властьын кӱшыл исполнительный органжым –  Марий Эл Республикын Правительствыжым  – чумыра.</p>
<p xml:lang="mrj">2.  Марий Эл  Республикын Правительствыже Россий Федерацийын Конституцийже, федеральный закон-влак да Россий Федерацийын моло нормативный правовой актше, Марий Эл Республикын Конституцийже, республикын законжо-влак да моло нормативный правовой актше негызеш да нуным шуктышашлан Марий Эл Республикын пӱтынь территорийыштыже обязательно шукталтшаш пунчал ден распоряжений-влакым луктеш.</p>
<p xml:lang="mrj">3.  Марий Эл  Республикын Правительствыжын компетенцийже, структуржо, тудым чумырымо радам да должностьыш шогалтыме годым  Марий Эл  Республикын Кугыжаныш Погынжо дене кутырен келшыман  Марий Эл Республик Правительствын  членже-влакын переченьышт законышто рашемден ончыкталтыт.</p>
<p xml:lang="myv"><em type="bold">85 лончо </em></p>
<p xml:lang="mrj">1.  Марий Эл Республик Вуйлатышылан угыч сайлалтше еҥ ончылно Марий Эл Республикын Правительствыже шке полномочийжым пытара  .</p>
<p xml:lang="mrj">2.  Марий Эл Республик Правительствын  членже шке пашажлан  Марий Эл Республик Вуйлатыше  ончылно мутым куча.  Марий Эл Республик Вуйлатыше Марий Эл Республик Правительствын  членжым должность гыч кораҥдаш праван.</p>
<p xml:lang="mrj">3.  Марий Эл Республикын  Кугыжаныш Погынжын  сайлыме депутатше-влак кокла гыч  ик кумшо деч шагал огыл ужашыже кидым пыштыман темлыме ой почеш  Марий Эл Республикын  Кугыжаныш Погынжо  Марий Эл Республикын Правительствыжын  членжын отставкыж нерген негызлыме йодышым шынден кертеш.  Марий Эл Республик Вуйлатыше Марий Эл Республик   Правительство  членын отставкыж нерген пунчалым огеш лук гын, тудо шке шонымашыжым негызлышаш.  Марий Эл Республик Вуйлатышын  негызлымыжым  Марий Эл Республикын Кугыжаныш Погынжын  сайлыме  депутатше-влак кокла гыч  кок кумшо деч шагал огыл ужашыже келшыдымылан шотла гын,  Марий Эл Республик   Правительство  член отставкыш кайышаш.</p>
<p xml:lang="mrj">4.  Марий Эл Республик Вуйлатыше Марий Эл Республикын Правительствыжын  отставкыш лекмыж тат гыч кок тылзе жапыште  Марий Эл Республикын у   Правительствыжым  чумырышаш.  Марий Эл Республикын Правительствыжын  ончычсо составше шке полномочийжым  Марий Эл Республик Правительствын  у составшым чумырымо марте арален кода.</p>
<p xml:lang="udm">5 УЖАШ. СУД ВЛАСТЬ</p>
<p xml:lang="myv"><em type="bold">86 лончо </em></p>
<p>1. Марий Эл Республикыште правосудийым суд гына шуктен шога.</p>
<p xml:lang="mrj">2. Марий Эл Республикыште пашам ыштат: Марий Эл Республикын Верховный Судшо, Марий Эл Республикын Арбитражный Судшо, Марий Эл Республикын Конституционный Судшо, район суд-влак да мер (мировой) судья-влак, нуно Россий Федерацийын суд системышкыже пурат.</p>
<p xml:lang="myv"><em type="bold">87 лончо </em></p>
<p xml:lang="mrj">Россий Федерацийын  25 ийыш шушо, высший юридический образованиян да юридический профессий дене вич ий деч шагал огыл паша стажан гражданже-влак судья лийын кертыт. Россий Федерацийын судшо-влакын судьяшт ончылно федеральный закон дене ешартыш требований-влак шындалт кертыт.</p>
<p xml:lang="myv"><em type="bold">88 лончо </em></p>
<p xml:lang="mrj">1. Судья-влак зависитлыдыме улыт да Россий Федерацийын Конституцийжылан, федеральный закон-влаклан, тыгак Марий Эл Республикын Конституцийжылан да Марий Эл Республикын ведений предметше шот дене лукмо Марий Эл Республикын законжо-влаклан гына подчинятлалтыт.</p>
<p xml:lang="mrj">2. Делам ончымо годым кугыжаныш але моло органын актшын законлан келшен толдымыжым палемдымеке, суд закон дене келшышын пунчалым луктеш.</p>
<p xml:lang="myv"><em type="bold">89 лончо </em></p>
<p>1. Судья-влак вашталтдыме улыт.</p>
<p xml:lang="mrj">2. Судья-влакын полномочийыштым федеральный законышто ончыктымо радам да негыз дене веле пытараш але жаплан чарен шогалташ лиеш.</p>
<p xml:lang="myv"><em type="bold">90 лончо </em></p>
<p>1. Судья-влак тӱкаш лийдыме улыт.</p>
<p>2. Судьям федеральный законышто ончыктымо радам деч посна моло семын уголовный шот дене мут кучаш шогалташ огеш лий.</p>
<p xml:lang="myv"><em type="bold">91 лончо </em></p>
<p xml:lang="mrj">1. Чыла судышто делам шинчаора (открыто) ончат. Федеральный законышто ончыктымо случай-влак годым делам петырыме (закрытый) заседанийыште колышташ лиеш.</p>
<p>2. Федеральный законышто палемдыме случай-влак деч посна судлаште уголовный делам заочно ончаш огеш лий.</p>
<p>3. Суд паша могыр-влакын ӱчашымышт да тӧр правашт негызеш шукталтеш.</p>
<p xml:lang="mrj">4. Федеральный законышто палемдыме случайлаште судын пашаштыже присяжный заседатель-влак участвоватлат.</p>
<p xml:lang="myv"><em type="bold">92 лончо </em></p>
<p xml:lang="mrj">Марий Эл Республикын Верховный Судшо чумыр юрисдикциян судлаште ончышаш гражданский, уголовный, административный да моло дела-влак шотышто суд орган улеш. Марий Эл Республикын Верховный  С  удшын полномочийже, тудым ыштыме да тудын пашам ыштыме радам федеральный конституционный закон да федеральный закон-влак дене палемдалтыт.</p>
<p xml:lang="myv"><em type="bold">93 лончо </em></p>
<p xml:lang="mrj">Марий Эл Республикын Арбитражный Судшо экономический ӱчашымашым да федеральный закон дене тудын компетенцийышкыже пурышо моло делам тӧрлышӧ суд орган улеш.</p>
<p xml:lang="myv"><em type="bold">94 лончо </em></p>
<p xml:lang="mrj">Марий Эл Республикын судшо-влаклан Марий Эл Республикын Конституционный  С  удшо да мировой судья-влак шотлалтыт. Марий Эл Республикын Конституционный  С  удшын полномочийже, тудым ыштыме да тудын пашам ыштыме радам да мировой судья-влакын полномочийышт, нуным шогалтыме да нунын пашам ыштыме радам Россий Федерацийын Конституцийже, федеральный конституционный закон-влак, федеральный закон-влак, Марий Эл Республикын Конституцийже да Марий Эл Республикын законжо-влак дене палемдалтыт.</p>
<p xml:lang="myv"><em type="bold">95 лончо </em></p>
<p xml:lang="mrj">1.  Марий Эл Республикын  Конституционный Судшо – конституционный контрольын суд органже, тудо суд властьым конституционный судопроизводство гоч шкевуя да шке гыч, весын кӱштымыжым колыштде, шуктен толеш.</p>
<p xml:lang="mrj">2.  Марий Эл Республикын  Конституционный Судшо вич судьям ушен шога.</p>
<p xml:lang="mrj">3. Айдемын да гражданинын тӱҥ права ден эрыкшым, Марий Эл Республикын Конституцийжын Марий Эл Республикын кундемыштыже вияш действиян улмыжым аралашлан  Марий Эл Республикын  Конституционный Судшо  Марий Эл Республик Вуйлатышын  , Марий Эл Республикын Кугыжаныш Погынжын але Марий Эл Республикын Кугыжаныш Погынжын депутатшын (депутат группын), Марий Эл Республикын Верховный Судшын, Марий Эл Республикын Арбитражный Судшын, Марий Эл Республикын Прокуроржын, Марий Эл Республикын айдемын праваже шотышто Уполномоченныйжын, республикысе муниципальный образований-влакын вуйлатышыштын, муниципальный образований-влакын представительный органышт-влакын йодмышт почеш:</p>
<p xml:lang="mrj">а) Марий Эл Республикын кугыжаныш властьын органже-влакын ведений шотышто йодыш-влак але Россий Федерацийын кугыжаныш власть орган-влак ден Марий Эл Республикын кугыжаныш власть органже-влакын пырля шуктымо веденийышт шотышто йодыш-влак дене лукмо Марий Эл Республикын законжо-влакын, Россий Федерацийын Конституционный Судшын производствыштыжо тыгаяк йодыш дене дела але лукмо пунчал уке гын;</p>
<p xml:lang="mrj">б)  Марий Эл Республик Вуйлатышын  , Марий Эл Республикын Кугыжаныш Погынжын, Марий Эл Республикын Правительствыжын нормативный правовой актыштын;</p>
<p xml:lang="mrj">в) муниципальный образований-влакын уставыштын да верысе самоуправлений орган-влакын моло нормативный правовой актыштын – Марий Эл Республикын Конституцийжылан келшен толмо шотышто дела-влакым решатла.</p>
<p xml:lang="mrj">4. Марий Эл Республикын Конституционный Судшо граждан-влакын (граждан-влакын ушемыштын) конституционный права ден эрыкыштым пудыртымо нерген вуйшиймаш-влак почеш да суд-влакын йодмышт почеш Марий Эл Республикын законжо-влакын да нунын посна положенийыштын, посна дела-влакыште кучылтмо але кучылтшаш моло нормативный правовой акт-влакын конституционный улмыштым терга, тыгак Марий Эл Республикын кугыжаныш властьын органже-влакын ведений шотышто йодыш-влак але Россий Федерацийын кугыжаныш орган-влак ден Марий Эл Республикын кугыжаныш власть органже-влакын пырля шуктымо веденийышт шотышто йодыш-влак дене Россий Федерацийын Конституционный Судшын производствыштыжо тыгаяк йодыш дене делаже але лукмо пунчалже уке гын.</p>
<p xml:lang="mrj">5.  Марий Эл Республикын Конституционный Судшо   Марий Эл Республик Вуйлатышын  ,  Марий Эл Республикын  Кугыжаныш Погынжын, Марий Эл Республикын Правительствыжын йодмыж почеш Марий Эл Республикын Конституцийже шотышто умылтарымашым пуа.</p>
<p>6. Конституций дене келшыдымылан шотлалтше акт-влак але нунын посна положенийышт вийым йомдарат.</p>
<p xml:lang="mrj">7.  Марий Эл Республикын  Конституционный Судшым ыштыме, тудын пашажым организоватлыме радам закон дене палемдалтеш.</p>
<p xml:lang="udm">6 УЖАШ. ПРОКУРАТУР</p>
<p xml:lang="myv"><em type="bold">96 лончо </em></p>
<p xml:lang="mrj">1. Прокуратурын полномочийже, тудын пашажым организоватлымаш да паша радамже федеральный закон дене палемдалтыт.</p>
<p xml:lang="mrj">2.  Марий Эл Республикын Прокуроржым  должностьыш  Россий Федерацийын Президентше Россий Федерацийын Генеральный Прокуроржын темлымашыже почеш Марий Эл Республик Вуйлатыше да Марий Эл Республикын Кугыжаныш Погынжо дене кутырен келшымек шогалта.</p>
<p xml:lang="udm">7 УЖАШ. АДМИНИСТРАТИВНО-ТЕРРИТОРИАЛЬНЫЙ ШЕЛЕДАЛТМАШ. ВЕРЫСЕ САМОУПРАВЛЕНИЙ</p>
<p xml:lang="myv"><em type="bold">97 лончо </em></p>
<p xml:lang="mrj">1. Марий Эл Республикын территорийже район-влакын, ола-влакын да моло административно-территориальный единицын территорийыштым авалта.</p>
<p xml:lang="mrj">2. Марий Эл Республик ушен шога:</p>
<p xml:lang="mrj">Волжский, Звенигово, Килемар, Куженер, Курык марий, Марий Турек, Медведево, Морко, Оршанка, Параньга, Советский, У Торъял, Шернур да Юрино район-влакым;</p>
<p xml:lang="rus">республиканский значениян ола-влакым:</p>
<p xml:lang="mrj">Йошкар-Олам, Волжск да Козьмодемьянскым.</p>
<p xml:lang="mrj">3. Республикын административно-территориальный чоҥалтмашыж нерген йодышым решатлыме радам закон дене палемдалтеш.</p>
<p xml:lang="myv"><em type="bold">98 лончо </em></p>
<p xml:lang="mrj">Верысе самоуправлений верысе значениян йодыш-влакым калыклан, исторический ден верысе традицийым шотыш налын, шкевуя да шке ответственностьшо негызеш решатлаш йӧным ышта.</p>
<p xml:lang="myv"><em type="bold">99 лончо </em></p>
<p xml:lang="mrj">1. Верысе самоуправленийым оласе ден ялысе илемлаште, муниципальный районлаште, оласе округлаште да моло кундемыште граждан-влак референдум, сайлымаш, кумылым вигак ончыктымо моло формо дене, верысе самоуправленийын сайлыман да моло органже гоч шуктен толыт.</p>
<p xml:lang="mrj">2. Муниципальный образований-влакын чекыштым палемдымаш да вашталтымаш республикын законжо дене калыкын, верысе самоуправлений орган-влакын, Россий Федерацийын да Марий Эл Республикын кугыжаныш власть орган-влакын инициативышт почеш федеральный законышто палемдыме радам дене шукталтеш.</p>
<p xml:lang="myv"><em type="bold">100 лончо </em></p>
<p xml:lang="mrj">Верысе самоуправленийын органже-влак муниципальный собственностьым шкевуя виктарен шогат, верысе бюджетым чумырат, пеҥгыдемдат да шуктен толыт, верысе налог ден сбор-влакым палемдат, общественный порядкым аралат, тыгак верысе значениян моло йодышым решатлат.</p>
<p xml:lang="myv"><em type="bold">101 лончо </em></p>
<p>Верысе самоуправленийын органже-влаклан закон дене посна кугыжаныш полномочий-влак пуалт кертыт, тидын годым нуным шуктышашлан кӱлеш материальный ден финанс средства пуалтеш. Пуымо полномочийым шуктен толмаш кугыжаныш могырым тергалтеш.</p>
<p xml:lang="myv"><em type="bold">102 лончо кораҥдыме. </em>  </p>
<p xml:lang="myv"><em type="bold">103 лончо кораҥдыме. </em>  </p>
<p xml:lang="myv"><em type="bold">104 лончо кораҥдыме. </em></p>
<p xml:lang="myv"><em type="bold">105 лончо кораҥдыме. </em></p>
<p xml:lang="myv"><em type="bold">106 лончо </em></p>
<p xml:lang="mrj">1. Верысе самоуправленийым организоватлыме да тудын пашам ыштыме общий принцип-влак федеральный закон дене палемдалтыт.</p>
<p xml:lang="mrj">2. Верысе самоуправлений орган-влакын структурыштым калык шкевуя палемда.</p>
<p xml:lang="udm">8 УЖАШ. КОНСТИТУЦИОННЫЙ ТӦРЛАТЫМАШ</p>
<p xml:lang="udm">ДА КОНСТИТУЦИЙЫМ ПУЖЕН ОНЧЫМАШ</p>
<p xml:lang="myv"><em type="bold">107 лончо </em></p>
<p xml:lang="mrj">Марий Эл Республикын Конституцийжын положений-влакым тӧрлатыме да пужен ончымо нерген темлымашым  Марий Эл Республик Вуйлатыше  але  Марий Эл Республикын  Кугыжаныш Погынжын сайлыме депутатше-влак кокла гыч ик кумшо ужашыж деч шагал огыл еҥан депутат тӱшка пуэн кертыт.</p>
<p xml:lang="myv"><em type="bold">108 лончо </em></p>
<p xml:lang="mrj">1. Марий Эл Республикын Конституцийжын положенийлажым  Марий Эл Республикын  Кугыжаныш Погынжо дене але Марий Эл Республикын референдумжым эртарыме йӧн дене пужен ончаш лиеш.</p>
<p xml:lang="udm">2. Кораҥдыме.</p>
<p>3. Марий Эл Республикын Конституцийышкыже тӧрлатымашым пуртымаш  Марий Эл Республикын  Кугыжаныш Погынжын депутатше-влакын палемдыме чотышт гыч кок кумшо деч шагал огыл ужашын йӱкшӧ дене кок гана лудмаште приниматлалтеш, тыгодым нунын коклаште кум тылзе деч шагал огыл кӱрылтыш лийшаш.</p>
<p xml:lang="udm">9 УЖАШ. ИКТЕШЛЫШЕ ДА КУСНЫШО ПОЛОЖЕНИЙ-ВЛАК</p>
<p xml:lang="myv"><em type="bold">109 лончо </em></p>
<p xml:lang="mrj">Марий Эл Республикын Конституцийже калыклан палдарыме кече гыч вийыш пура. Тунамак Марий Эл Республикын 1978 ий 27 майыште приниматлыме Конституцийже (Тӱҥ Законжо), вара пуртымо вашталтыш ден ешартыш-влак вийым йомдарат.</p>
<p xml:lang="myv"><em type="bold">110 лончо </em></p>
<p xml:lang="mrj">Тиде Конституцийын вийыш пурымешкыже  ,  Марий Эл Республикын территорийыштыже вийыште лийше закон ден моло правовой акт-влак Марий Эл Республикын Конституцийжылан ваштареш улдымо ужашышт дене кучылталтыт.</p>
<p xml:lang="myv"><em type="bold">111 лончо </em></p>
<p xml:lang="mrj">1. Марий Эл Республикын Конституцийже (Тӱҥ Законжо) дене келшышын сайлыме  Марий Эл Республик Вуйлатыше  ,  тиде Конституцийын вийыш пурымо кече гыч сайлалтме срок пытымешке  ,  Конституцийын палемдыме полномочийым шуктен толеш.</p>
<p xml:lang="mrj">2. Верысе администраций вуйлатыше-влакым икымше гана сайлымаш  Марий Эл Республик Вуйлатышым  сайлымаш дене ик жапыштак эртаралтеш.</p>
<p xml:lang="myv"><em type="bold">112 лончо </em></p>
<p xml:lang="mrj">Марий Эл Республикын Конституцийже (Тӱҥ Законжо) дене келшышын сайлыме  Марий Эл Республикын  Кугыжаныш Погынжын полномочийже у созыв  Марий Эл Республикын  Кугыжаныш Погынжын пашам тӱҥалме татыште пыта.</p>
<p xml:lang="myv"><em type="bold">113 лончо кораҥдыме. </em>  </p>
<p xml:lang="myv"><em type="bold">114 лончо кораҥдыме. </em>  </p>
<p xml:lang="myv"><em type="bold">115 лончо кораҥдыме. </em>  </p>
<p xml:lang="myv"><em type="bold">116 лончо кораҥдыме. </em>  </p>
<p xml:lang="mrj">Марий Эл Республикын Президентше В. Зотин</p>
<p xml:lang="koi">1995 ий 24 июнь</p>
<p xml:lang="mrj">Йошкар-Ола</p>
<p xml:lang="vep">25</p>
</body></document>
